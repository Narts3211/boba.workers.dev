Savaşın başlamasından bir saat sonra Gong Pildu savaşmaya devam ediyordu. Canavarların sayısı pek azalmış sayılmazdı ama yine de harika gidiyordu. Gong Pildu’nun "10 Şeytan" arasında en güçlü savunmaya sahip kişi olarak görülmesinin bir sebebi vardı.

"Sizi pislikler!"

[ 'Gong Pildu' karakterinin 'Silahlı Bölge' becerisi seviye atladı. ]
[ 'Gong Pildu' karakterinin 'Özel Mülk' becerisi seviye atladı! ]
[ 'Gong Pildu' karakteri 'Koruyucu Duvar' becerisini kazandı. ]

Silahlı Bölge’nin seviye atlama hızı muazzamdı. Gong Pildu’nun arkasındaki sponsor, onun gelişimini desteklemek için acele ediyordu. Eğer buradan sağ çıkabilirse, Gong Pildu’nun büyümesi devasa olacaktı.

Tabii, buradan sağ çıkabildiği sürece.

"Uhweeeh…!"

Senaryoya göre Gong Pildu yedi saat daha dayanmalıydı. Yanımda patlamış mısır olsaydı ne güzel olurdu. Yazık oldu.

Lee Jihye yanımda kıkırdayarak alt katı izliyordu. Daha az önce onları kurtarmam gerektiğini söylüyordu… Yoo Joonghyuk’un öğrencisinin mizacındaki bu değişim gerçekten görülmeye değerdi.

"Bu arada, Yoo Joonghyuk neden burada değil?"

"Ben nereden bileyim? Usta her zaman meşguldür."

Meşgul… evet, meşgul olabilir. Hep yalnız kalmaya çalışan kişi en meşgul olanıdır. Ölmek üzere olan Gong Pildu’ya bakarken sordum: "Yoo Joonghyuk zindana saat kaçta girdi?"

"Bugün sabah 9 civarıydı…" Lee Jihye konuşmayı kesti ve bana dik dik baktı. "…Bir dakika, Usta’nın bir zindana girdiğini sen nereden biliyorsun?"

Lee Jihye’yi görmezden geldim ve saati hesapladım. Şu an saat akşam 8’di. Basit bir hesapla, Yoo Joonghyuk gireli 11 saatten fazla olmuştu. Yine de hâlâ dışarı çıkmamıştı…

Lanet olsun, harekete geçmeliydim. Yoo Joonghyuk ana karakterdi ve ona bir şey olursa işler sarpa sarardı.

Dokkaebi iletişimini açtım.

'Bihyung.'

Havada süzülen Bihyung bana bakmak için döndü.

[Ne var? Beni böyle aniden çağırdın.]

'Dokkaebi Çantası'nı aç.'

[Ne? Hayır! Şu an bir sürü yeni abonelik alıyorum!]

Biliyorum. Gong Pildu ile olan aksiyonlarım sayesinde hisselerim yükseliyordu. Benim bir tuzak kurup sonra kenara çekilmem, 'eğlence arayan' takımyıldız grubunun artık Gong Pildu’nun kanalında kalmayacağı anlamına geliyordu. Kanaldan ayrılan takımyıldızlar nereye giderdi?

[ Kanala yeni takımyıldızlar girdi! ]

Doğal olarak Bihyung’un kanalına.

[ #BI-7623 kanalı genişleme için hazır. ]

[Huhu, huhuhut, şuna bak, şuna bak! Artık benim kanalım da…!]

Bihyung’un böyle davranması mantıksız değildi. Ama şimdi eğlence vakti değildi.

'Kanalının mahvolmasını istemiyorsan çabuk aç. Kanal genişlemesi hazırlığı için bir reklam yayınlanacağını görebilirsin.'

[Ah, kahretsin… gerçekten…]

Bihyung homurdandı ama bir reklam gösterdikten sonra Dokkaebi Çantası’nı açtı. Sonunda biriktirdiğim jetonları kullanma vakti gelmişti.

'Sana 5.000 jeton vereceğim. Beni Altın Üye seviyesine yükselt.'

Bihyung sessizce bana baktı ve iç çekti. Ardından sistem mesajları geldi.

[ 5.000 jeton tüketildi. ]
[ Tebrikler! Dokkaebi Çantası'nın 'Altın Üyesi' oldunuz! ]

Üyelik derecem değişti ve Dokkaebi Çantası’nın arka planı da başkalaştı. Jetonlar gerçekten harikaydı. Yeni eşya listeleri eklendi. Gerekli eşyaları alışveriş sepetine attım.

Perde Arkası Sözleşmesi – 10.000 C.

Orta Seviye Büyü Gücü Yenileme İksiri x 10 – 5.000 C.

Bir sözleşme ve 10 orta seviye iksir… bu yeterli olmalıydı. Harcama biraz büyüktü ama kanal genişlemek üzereydi. Onu geri kazanmam uzun sürmezdi. Bihyung aldığım eşyaları görünce gerildi.

[…Neden bir sözleşme var? Şartları unuttun mu? Bir sponsorun olamaz!]

'Ne demek istiyorsun? Neden şimdi sponsor alayım ki?'

Öyle bir niyetim olsa bile, neden sözleşmeyi kendi jetonlarımla alayım? Her halükarda, bu Bihyung’un hâlâ öğrenecek çok şeyi vardı.

[ 15.000 jeton tüketildi. ]
[ Bir 'Perde Arkası Sözleşmesi' kazanıldı. ]
[ 10 adet 'Orta Seviye Büyü Gücü Yenileme İksiri' kazanıldı. ]

Eşyalar havada belirdiğinde Yoo Sangah merakla baktı. "O nedir?"

"Bir 'Gap'ı (Üst Taraf) 'Eul' (Alt Taraf) yapma sözleşmesi."

Sözleşmeyi dikkatlice doldurdum, 'Gap' kısmına adımı yazdım ve sessizce bekledim. Sıra 'Eul'un gelmesindeydi.

[ 'Gong Pildu' karakterinin sponsoru, yakındaki takımyıldızlardan yardım istiyor. ]

Nihayet Gong Pildu’nun sponsoru sınırlarına ulaştı ve kanal dışına mesajlar göndermeye başladı. En başında çok fazla jetonu olmadığı için bu doğaldı. Sadece bir takımyıldız olduğu için herkes zengin olacak diye bir kaide yoktu.

[ Takımyıldız 'Altın Kafa Bandının Mahkumu' alay ediyor. ]

Gong Pildu’nun kanalındaki diğer takımyıldızlar sponsorluğu çoktan bırakmıştı ve enkarnasyon ölmek üzereydi… Her şey plana göre gidiyordu.

Bihyung bir şeyi fark etti ve mırıldandı.

[Bir dakika, herhalde sen…]

Yarı ölü haldeki Gong Pildu’ya doğru seslendim.

"Hey, sen oradaki."

Dududududu! Gong Pildu çılgınca ateş ediyor ve ağır ağır nefes alırken bana bakıyordu.

"Böyle ölecek misin yoksa benimle bir sözleşme mi imzalayacaksın?"

"N-Ne…?"

"Ben bir takımyıldız değilim, bu yüzden sponsorun olamam. Ama istersen perde arkasındaki kişi olabilirim. Ne dersin?"

"Bu pislik neden bahsediyor…?"

"Gong Pildu, kapa çeneni. Seninle konuşmuyorum."

"Ne…?"

Bir elimde "sözleşmeyi", diğer elimde ise "Orta Seviye Büyü Gücü Yenileme İksiri"ni salladım.

"Çabuk cevap ver. Eğer benimle imzalarsan bu eşyaları sana vereceğim."

Önümde bir mesaj penceresi yanıp söndü.

[ 'Gong Pildu' karakterinin arkasındaki sponsor kendini belli etti. ]
[ Takımyıldız 'Savunma Ustası' sana deliymişsin gibi bakıyor. ]

Elbette. Henüz bir 'Eul' (Alt taraf) olmaya hazır değildi. Endişelenmeyin. Zaman geçtikçe acelesi artacaktı. Bihyung beni izliyordu.

[Sen… sen deli misin?]

'Sen de öylesin.'

[Bir takımyıldızı desteklemeye çalışan ilk kişisin.]

'Yapamaz mıyım?'

[Bu bir takımyıldız! Önemsiz bir insanla sözleşme imzalar mı hiç?]

'Bu sadece senin düşüncen.'

Orta seviye takımyıldız, Savunma Ustası. Yeteneğine kıyasla düşük seviyeli bir takımyıldızdı. Dünyası çoktan bir 'senaryoya' dönüşmüş ve tamamen yok edilmişti. Bu nedenle, Savunma Ustası’nın efsanesi artık konuşulmuyordu. Efsane yok olmuştu ve takımyıldız jeton alamıyordu. Bir gün varlığı bile silinip gidecekti.

Bu yüzden Savunma Ustası dahil bazı takımyıldızlar bir "enkarnasyon" bulmaya kafayı takmışlardı. Takımyıldızlar, dünyada seçtikleri enkarnasyon aracılığıyla hatırlanırlardı.

'O adamın hiç jetonu kalmadı.'

[Ne?]

Gong Pildu’nun gücü eskiye nazaran sert bir düşüş yaşamıştı. "Ezber Bozanların Hükümdarı"nın aksine, Savunma Ustası enkarnasyonuna değer veren biriydi. Gong Pildu’nun ölmek üzere olması, jetonlarının bittiği anlamına geliyordu.

Aşikardı ki jeton olmadan yeni bir "sponsorluk sözleşmesi" imkansızdı. Peki yeni bir enkarnasyon yaratamayan bir takımyıldıza ne olurdu?

'Gong Pildu öldüğünde, o adam unutulacak.'

Bir takımyıldız için unutulmak, ölüm demekti. Bihyung’un gözlerinde hafif bir korku belirdi.

[Sen…?]

Eğer karşılayabilirsem, Gong Pildu harika bir karttı. Yoo Joonghyuk bile sayısız gerilemesinde (regression) defalarca Gong Pildu’yu boyunduruk altına almaya çalışmıştı. Tabii ki hiçbirinde başarılı olamamıştı.

Yoo Sangah konuştu: "Dokja-ssi, o kişi ölecek."

Gong Pildu dudaklarını o kadar sert ısırıyordu ki kan akıyordu. Artık Silahlı Bölge’de sadece iki mini taret kalmıştı. Bu işi bitirme vaktiydi.

[ Takımyıldız 'Savunma Ustası' sözleşmenin içeriğini merak ediyor. ]

Geliyordu. Bihyung önündeki manzara karşısında gözlerini fal taşı gibi açtı.

[…Gerçekten mi? Hayır, bu gerçek mi?]

Sözleşmeyi hemen gösterdim.

[ Takımyıldız 'Savunma Ustası' sözleşmeyi okumaya başladı. ]

Alt katta kan ağlayan Gong Pildu aniden bağırdı. Muhtemelen sponsorundan bir mesaj almıştı.

"N-Ne? Bu mesaj da ne?"

Ne mi? Satılıyordu.

"N-Neler oluyor Pildu-ssi?"

[ Takımyıldız 'Savunma Ustası' düşünmek için süre istiyor. ]

Bir süre sonra güzel haberler aldım.

[ Takımyıldız 'Savunma Ustası' sözleşmeye bir madde ekledi. ]
[ Bu şartı kabul ederseniz, Takımyıldız 'Savunma Ustası' sizinle sözleşme imzalamayı kabul edecektir. ]

Sözleşmeyi hemen okudum.

…
14. Enkarnasyon Kim Dokja (Gap), Takımyıldız Savunma Ustası’nın (Eul) mülkiyet haklarını tanır ve 'Gong Pildu'nun hayatta kalmasını sağlamalıdır.
15. Enkarnasyon Kim Dokja (Gap), Takımyıldız Savunma Ustası’na (Eul) yardım etmeli, böylece onun özel mülkü olan 'Gong Pildu'nun iyi gelişmesini sağlamalıdır.
…

Gong Pildu’nun hayatını ve gelişimini garanti altına almak. Aslında bunun eklenmesine bile gerek yoktu. Sözleşme imzalanırsa Gong Pildu’nun ölmemesi doğaldı. Benim için önemli olan tek şey üçüncü maddeydi.

3. Enkarnasyon Kim Dokja (Gap), Takımyıldız Savunma Ustası’nın özel mülkü olan 'Gong Pildu' üzerinde komuta yetkisine sahiptir (Günde 10 defaya kadar).

Sözleşmeyi kontrol ettim ve başımla onayladım. "Sözleşmeyi imzalayacağım."

Çok geçmeden, ben ve Gong Pildu arasında zayıf bir bağ oluştu. Ardından sistem mesajları duyuldu.

[ Sözleşme tamamlandı. ]
[ Sözleşme uyarınca 'Gong Pildu'nun ortak sponsoru oldunuz. ]
[ Sözleşme uyarınca 'Gong Pildu' enkarnasyonuna komuta etme hakkı kazandınız. ]
[ Sözleşme süresi beş yıldır ve otomatik olarak yenilenmeyecektir. ]

Yoo Joonghyuk, Gong Pildu’nun bu kadar kolay elde edilebileceğini bilseydi şoka girerdi. Eğer Hayatta Kalma Yolları’nın son kısımlarını okumamış olsaydım, Perde Arkası Sözleşmesi’ni bu şekilde kullanmayı ben de bilemezdim.

Yenileme iksirlerini Yoo Sangah’a uzattım.

"Bunu Gong Pildu’ya ver. Her 40 dakikada bir tane içmesini sağlamalısın."

"…Ona vermemiz gerçekten sorun olmaz mı?"

Vermesi gerekiyordu. Aksi takdirde bu ana senaryo tamamlanamazdı. Yoo Sangah iksiri uzattığında Gong Pildu’nun kafası karışmıştı.

"Bu da ne?"

"İç ve savaş."

Gong Pildu bir an şüphelendi ama sonra iksirin kapağını açtı. Vücudunun etrafında mavi bir duman yükseldi ve yok olan taretler eski hallerine döndü.

[ 'Gong Pildu' karakteri büyü gücünü tamamen yeniledi. ]

Gong Pildu iksir lekeli dudaklarını sildi ve bana baktı.

"Aptal herif. Bunun için seni affedeceğimi mi sanıyorsun? Buradan çıktığımda sonun olacak…"

"Kapa çeneni, Gong Pildu."

[ Sözleşme şartları uyarınca 'Komuta Hakları' etkinleştirildi! ]

"O-Oof? Oof oof oof?"

Zavallı adam, hangi durumda olduğundan haberi bile yoktu.

"Sıkı savaş. Benim grup üyelerime dokunma."

"Hup…! Oof oof…!"

Dududududu!

Gong Pildu’nun emirlerime uyduğunu gören Yoo Sangah’ın gözleri fal taşı gibi açıldı.

"D-Dokja-ssi? O kişi neden…?"

"Bir 'Gap'ı (Üst taraf) 'Eul' (Alt taraf) yaptım."

"…Bir şey mi yazdın?"

"Artık Gong Pildu konusunda için rahat olabilir."

Ardından takımyıldızlardan gelen mesaj yağmuru başladı.

[ Takımyıldız 'Gizli Stratejist' fikrinizi ilginç buluyor. ]
[ Takımyıldız 'Altın Kafa Bandının Mahkumu' stratejinize hayran kalıp asasını düşürdü. ]
[ Takımyıldız 'Abis Kara Alev Ejderhası' küstah olduğunuzu düşünüyor. ]

…

Sözleşmeyi gizlice imzalamıştım ama bu adamlar çoktan fark etmişti. Savunma Ustası sadece orta seviyeydi ama yine de bir takımyıldızdı. Sıradan bir insanın bir takımyıldızla ortak sponsor olması, takımyıldızlar arasında devasa bir etki yaratacaktı. Kara Alev Ejderhası gibiler arasında bir tepki oluşacaktı elbet. Ama…

[ Birçok takımyıldız size dikkatini veriyor. ]
[ Bir dizi takımyıldız sizin sponsorunuz olmak istiyor. ]

Değerimi anlayan takımyıldızların sayısı çok daha fazlaydı. Eğer sponsorum olurlarsa, Savunma Ustası’nın gücünü kullanabileceklerdi.

O sırada Gong Pildu’nun kanal sahibi Dokkaebi Biryu havada belirdi.

[Takımyıldızlar! N-Neden… aniden ayrılıyorsunuz? G-Gitmeyin! Biraz daha bekleyin…!]

Kanalı mahvolan Biryu çaresizce yalvarıyordu. Gumho İstasyonu’nda yemek cezası ve 'hayatta kalma maliyeti'ni yaratan dokkaebiydi bu.

[H-Hiiik! Hayır…]

Dokkaebi Biryu yavaş yavaş silikleşti ve yok oldu.

[ Kanal #BIR-3642, aboneliklerin azalması nedeniyle zorla kapatıldı. ]

Bihyung, bir kanalın mahvoluşunu gördükten sonra titreyen bir sesle mırıldandı.

[Affedersin… Dokja-nim?]

'Ne var?'

[Siz… en başından beri Gong Pildu’yu mu hedefliyordunuz?]

Omuz silktim.

[Deli… insan… ben nasıl bir insanla sözleşme imzaladım böyle?]

Bihyung ağzını kapatamıyordu. Umurumda değildi. Burası düzene girmişti ve bir sonraki yere geçmem gerekiyordu. Durumu hâlâ kavrayamamış olan şaşkın grup üyelerine seslendim.

"Herkes dinlesin. Üzgünüm ama bir süreliğine ayrılmam gerekiyor."

"Ha? Şimdi mi?"

"Acilen gitmem gereken bir yer var. Hyunsung-ssi ve Yoo Sangah-ssi, lütfen burada kalın. Bir şey yapmanıza gerek yok. Senaryo bitene kadar Pildu’ya iksir atın ve keyfinize bakın."

Jung Heewon sordu: "Peki ya Gilyoung ve ben?"

"Siz benimle geliyorsunuz."

"Nereye?"

"Şey… anlatması zor ama kötü bir adam var."

"Kötü bir adam mı?"

"Evet. İnsanların ölüp ölmediğini umursamadan, eşyaları tek başına yemek için ortadan kaybolan kötü bir kişi. Şimdi gidip onun ensesine bir tane patlatacağım."

İşler zordu. Jung Heewon bir an düşündükten sonra sordu.

"…Gong Pildu’dan daha mı kötü?"

Bir an düşündüm ve cevap verdim.

"Çok daha kötü."

"O zaman gidelim."

"Detayları sonra anlatacağım."

Jung Heewon ve Lee Gilyoung ile hareketlendim. O sırada biri omzumu tuttu. Lee Jihye’ydi.

"Bekle, şu an nereye gidiyorsun?"

Her halükarda bu iyiydi.

"Harika. Sen de gelebilirsin."

"Nereye gidiyoruz?"

"Yoo Joonghyuk tehlikede."

Lee Jihye şaka yaptığımı sanarak güldü. "Ne saçmalıyorsun? Usta mı tehlikede?"

İfadem ciddi kalmaya devam edince Lee Jihye’nin gülümsemesi kısa sürede kayboldu.

"…Ciddi misin? Hayır, bunu nereden biliyorsun?"

Nereden mi biliyordum? Muhtemelen dünyada usta hakkında en çok bilgiye sahip olan birinci değil, ikinci kişiydim.

Saati kontrol ettim.

"O herif, 1. Çıkış’taki gizli zindana girdi değil mi?"

"U-Uh?"

"Ve gireli 11 saat mi oldu?"

"Uhhh…" Lee Jihye şaşkınlıkla konuştu.

Yoo Joonghyuk’un Chungmuro’nun 'gizli zindanı'na toplamda sekiz yıl (farklı gerilemelerde) saldırdığını hatırlıyordum. İki kez başarısız olmuş, altı kez başarmıştı. Sorun şuydu ki, o iki başarısızlık erken gerilemelerinde toplanmıştı: 8. tur ve 11. tur.

gerileme sırasında Yoo Joonghyuk, Chungmuro’nun gizli zindanında ölmüştü.

Ama şimdiki Yoo Joonghyuk… henüz üçüncü turundaydı.

"Bu gidişle, Yoo Joonghyuk bugün ölecek."

Eğer tahminim doğruysa, bizim şu lanet regressor (gerileyen) tam bir 'ay balığı rotasında'¹ ilerliyordu.

¹ Not: "Survive! Mola Mola!" adlı oyuna bir göndermedir. Bu oyunda ay balığı (sunfish), en ufak bir stres veya terslikte aniden ölmesiyle ünlüdür. Dokja burada Yoo Joonghyuk’un en küçük bir sorunda "nasılsa geri dönerim" diyerek ölme eğilimine atıfta bulunuyor.