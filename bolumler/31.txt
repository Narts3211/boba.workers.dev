Dokkaebi gözden kaybolduktan sonra, 3 numaralı hattın peronunda düzinelerce zayiat verildi. Şu anda 3 numaralı hattın peronunda tek bir oda vardı. Burada güçlü kimse olmadığı için, zayıflar geri adım atmadı ve birbirlerine saldırdı.

"Öl! Öl!"

[ Üçüncü senaryonun aktifleşmesine 30 dakika kaldı. ]

Etrafımda bir keşmekeş yaşanırken, ben sessizce Hayatta Kalma Yolları’nı okuyordum. Muhtemelen bugünkü senaryo düşündüğüm gibi akacaktı. Hayatta kalmak için tek bir kelimeyi bile kaçıramazdım.

[ Şu an ne yapıyorsun? ]

Bihyung'un sözleriyle birlikte takımyıldızların mesajlarını da duyabiliyordum.

[ Takımyıldız 'Altın Kafa Bandının Mahkûmu' ne yaptığınızı merak ediyor. ]

Refleks olarak akıllı telefonumu kapattım. Şimdiye kadar düşünmediğim bir şey vardı. Ben Hayatta Kalma Yolları'nı okurken takımyıldızlar neden tepki vermiyordu?

Orijinal Hayatta Kalma Yolları'nda, takımyıldızlar Yoo Joonghyuk'un bir geri dönücü (regressor) olduğunu keşfetmiş ve adalet konusunda sorular sormuşlardı. Okuduğum metin hakkında bir şeyler söylemeleri normal olurdu.

[ Boş bir not defteriyle şu an ne yapıyorsun? Tüm takımyıldızlar senin yüzünden hayal kırıklığından deliriyor! ]

...Boş not defteri mi?

Akıllı telefonu tekrar açtım. Ekranda Hayatta Kalma Yolları belirdi.

"Bahsettiğin şey bu mu?"

[ Evet! O not defteriyle ne yapacaksın? Öylece durursan öleceksin! Ha, ben de böyle bir adama inanıp sözleşme imzaladım ya...]

Tüylerim diken diken oldu.

Dokkaebiler bile bu 'metni' okuyamıyordu. Sistemi yöneten dokkaebiler bile okuyamıyorsa, takımyıldızlar için de durum aynıydı. Öyleyse bana bu metni gönderen yazar... nasıl bir varlıktı?

"Kuaack!"

Son bir çığlık yankılandı. Sonunda, 3 numaralı hat peronundaki odanın sahibi belli olmuştu.

[ Yeşil Bölge 1/1 ]

"...Daha fazla yaklaşma."

Bir çocuk bana bıçak doğrultuyordu. Şaşırtıcı bir şekilde kazanan, bize daha önce rehberlik eden çocuktu. Hala adını bilmiyordum.

"Korkma, odanı almayacağım."

Çocuğu rahatlatmak için konuştum. Tam o anda bir ses duyuldu.

"Gerçekten mi? Epey rahatsın ahjussi. Ölmek mi istiyorsun?"

Kimin konuştuğunu görmek için arkama bakmama gerek yoktu.

"Epey boş vaktin var gibi görünüyor."

"Kimse odama dokunamaz. Dokunan herkesi cehenneme gönderirim."

Lee Jihye derin mavi bir bıçağı parmaklarında döndürüyordu. Özellikler (specs) bakımından, Yoo Joonghyuk veya Ev Sahibi İttifakı'ndakiler dışında Lee Jihye ile boy ölçüşebilecek kimse yoktu. Lee Jihye beni dikkatle süzdü ve ağzını açtı.

"Ahjussi'nin ölmesini istemiyorum. Az önce Ustaya karşı epey etkileyiciydin."

"Merak etme, ölmeyeceğim. Bir oda bulamasam bile ölmeyeceğim."

Bu doğruydu. Bir oda bulamazsam illa öleceğim diye bir şey yoktu. Bu istasyonda bunu kanıtlayan imkansız bir adam vardı. Sadece üç gün önceydi. Lee Jihye'nin gözleri kısıldı.

"Ahjussi, şu an ne dediğinin farkında mısın?"

"Evet."

"Ahjussi, sen güçlü müsün? Usta kadar güçlü müsün?"

O sırada Yoo Joonghyuk, Lee Jihye'nin arkasında belirdi.

"Kes şunu ve odana dön."

"Ah... peki. Usta."

Lee Jihye itaatkar bir şekilde ayrıldı ve Yoo Joonghyuk bana döndü.

"Canavarlarla mı dövüşeceksin?"

Omuz silktim.

"Öleceksin. Dört arkadaşın da öyle."

"Onu göreceğiz."

Yoo Joonghyuk bana bir bakış atıp giderken gözlerinde bilinmeyen bir duygu vardı. Tüm Bilen Okuyucunun Bakış Açısı'nı kullanmadım. Duyguları her zaman kelimelerle ifade etmek mümkün olmuyordu.

[ Üçüncü senaryonun aktifleşmesine 20 dakika kaldı. ]

Merdivenlerden inen insanların sesi duyuldu. Lee Hyunsung, Lee Gilyoung ve Yoo Sangah... Karanlık ifadelerine bakılırsa sonuç beklediğim gibiydi. Yoo Sangah kederli bir ifadeyle ağzını açtı.

"Oda... hiç kalmamıştı."

"Sorun değil. Peki, Heewon-ssi nerede?"

"Üst katta pazarlık yapmaya çalışıyor."

Bu sözlerin üzerine Jung Heewon korkunç bir çığlıkla aşağı atladı.

"Bir gece 2.000 jeton mu? Şu an şaka mı yapıyorlar? Gerçekten bir tane çarpacağım onlara."

Hiddetlenen Jung Heewon burnundan soluyarak dedi ki:

"Dokja-ssi. Üst katta ne olduğunu biliyor musun? Hayır―"

"Vergileri aniden artırdılar, değil mi?"

"Eh... zaten biliyor muydun?"

Tahmin edilebilir bir şeydi. Kiracılar 20 dakika içinde bir oda bulamazlarsa öleceklerdi. Sahiplerin vergileri artırmak için inisiyatif alması şaşırtıcı değildi.

"Dokja-ssi bir şey bulabildi mi?"

"Hayır, bulamadım."

"Ah..."

Yüzlerini tek tek inceledim. Sonunda, seçim yapma vakti gelmişti.

"İki yolum var."

Bu sözler üzerine grup üyelerinin gözleri parladı. Ancak yöntemlerim muhtemelen beklentilerini boşa çıkaracaktı.

"İlk yol, hepimizin yaşaması için kolay olanı."

Jung Heewon'un gözleri kısıldı.

"Genelde asıl yol ikinci yöntemdir... Diğeri nedir?"

"İkinci yöntem çok zor. Bazılarımızın ölmesi muhtemel."

"Eh... bu olamaz. O zaman ilk yolu seçiyorum."

"Diğerleri ne düşünüyor?"

İlk yanıt Lee Hyunsung'dan geldi.

"Eğer herkes yaşayabilecekse ilk yöntem iyi olur."

Lee Gilyoung başıyla onayladı. Sadece Yoo Sangah tereddüt etti.

"…Ne olduğunu duyabilir miyim?"

Başımı salladım ve onları 4 numaralı hattın aktarma merdivenlerine çıkardım.

"İlk yöntem bu."

Grup üyeleri işaret ettiğim yere baktılar. Orada titreyen, beş kişilik bir erkek ve kadın grubu vardı.

[ Yeşil Bölge 5/5 ]

"İşgal ettikleri oda tam olarak beş kişilik. Ama bireysel yetenekleri o kadar yüksek değil. Dürüst olmak gerekirse, eğer biz beşimiz..."

"Bekle, Dokja-ssi―"

"Evet, onları öldürün ve odalarını alın."

Sakin sesimle birlikte titremeleri arttı. Jung Heewon derin bir yara almış gibi bir ifade takındı.

"…Bu yöntemi kim bilmez ki?"

"Eğer hyung öyle diyorsa, yapabilirim."

İlk konuşan Lee Gilyoung oldu.

"Korkmuyorum. Yapacağım."

"Hayır Gilyoung!"

Yoo Sangah, Lee Gilyoung'un omzunu tuttu. Kasten umursamaz göründüm.

"Onlar da o odayı almak için birini öldürmüş olmalı. Dürüst olmak gerekirse, bunu yapamazsak gelecekteki senaryoların üstesinden gelemeyiz."

"Dokja-ssi." Jung Heewon sözümü kesti. "Gumho İstasyonu'nda insan öldürdüm. İstediğim için öldürdüm ve pişman değilim. Ama."

Jung Heewon'un yüzünde acı dolu bir ifade vardı.

"Sırf bir katil olmam, öldürmeye devam etmek istediğim anlamına gelmez. Bir canavar olmak istemiyorum."

"..."

"…Dokja-ssi, ikinci yöntemi öğrenmek istiyorum."

Lee Hyunsung'un bu sözleri üzerine bir an için gözlerimi kapattım.

"Düşüncelerinizi anlıyorum."

Evet, bu kadarı yeterliydi.

"İkinci yoldan gidelim."

Grup üyelerinin ifadeleri aydınlanır gibi oldu. Aslında en başından beri ikinci yöntemi kullanacaktım. Öldürmek hayatta kalmanın kolay yoluydu ama kolay yolu seçersem takımyıldızların dikkatini asla çekemezdim.

Ancak ikinci yöntem hatırı sayılır bir kararlılık gerektiriyordu. Sadece benim değil, herkesin. Bu yüzden kararlılıklarını kontrol etmem gerekiyordu. Bu insanların gerçekten ne düşündüğünü bilmeliydim.

Jung Heewon güldü.

"…Tahmin etmiştim. Madem ikinci yoldan gidecektin neden öyle konuştun?"

"Sizi test etmeye çalışmıyordum. Hangi seçimi yaparsanız yapın, ona saygı duyacaktım."

Endişeli gözlerle bana bakan Lee Gilyoung'un başını okşadım. Yoo Sangah iç çekti ve ağzını açtı.

"Dokja-ssi gerçekten kinayeli/inatçı biri."

"İyi bir insan olmadığım için üzgünüm."

"İkinci yöntem nedir?"

"Bu yöntemde kimseyi öldürmeye gerek yok. Ama çok zor."

Ağır tonumla birlikte grup üyelerinin ifadeleri kararlı bir hal aldı.

"Eğer ikinci yöntemi seçerseniz, lütfen kayıtsız şartsız talimatlarımı uygulayın. Mantıklı gelmese bile lütfen bana güvenin. Eğer bir kişi bile bana güvenmezse―"

"..."

"Hepimiz öleceğiz."

Biri yutkundu. Grup üyeleri neredeyse aynı anda başlarını salladılar. Lee Hyunsung dedi ki:

"Dokja-ssi'ye inanıyorum. Dokja-ssi sayesinde buraya kadar hayatta kaldım."

[ Üçüncü senaryonun aktifleşmesine 5 dakika kaldı. ]

"O zaman beni takip edin."

Grup üyeleriyle birlikte 3 numaralı demiryolu hattı boyunca ilerledim. Kırık peron kapısından geçtik ve Euljiro-3'e çıkan tünelin girişinde durduk. Karanlık tünelin içinde parlayan bir 'kırmızı bölge' gördüm. Muhtemelen canavarlar orada yaratılacaktı. 3 numaralı hattı süpürecekler ve her kattan yukarı, yer yüzüne doğru çıkacaklardı.

Lee Hyunsung gergin bir şekilde sordu.

"…O zaman burada canavarlarla mı dövüşeceğiz?"

"Hayır, dövüşmeyeceğiz. Burada dövüşürsek ölürüz."

Yeşil bölge olmadan korkunç canavarlara karşı şafağa kadar savaşmak ve hayatta kalmak mümkün değildi.

Bu kez Jung Heewon sordu.

"…O zaman Dongdae bölgesine doğru mu koşacağız?"

"Bu işe yaramaz. Senaryo aktifleştiğinde, Chungmuro'dan ayrılırsak otomatik olarak ölürüz."

"Öyleyse…"

"Bu operasyonun paylaşılması gerekiyor. Lee Hyunsung-ssi, Yoo Sangah-ssi ve Jung Heewon-ssi. Canavarlar ortaya çıktığında, doğruca geldikleri yöne doğru koşun."

"…Ha?"

"Anlaşıldı mı? Sadece üzerlerine doğru koşun. Onlarla karşılaşmadan hemen önce sol duvara baktığınızdan emin olun. O zaman ne demek istediğimi anlayacaksınız."

İnsanlar ne demek istediğimi anlamadı ama onlara açıklayacak zaman yoktu.

"Sadece bana güvenin yoksa öleceksiniz. Sol duvara bakmayı unutmayın."

"Anlıyorum Dokja-ssi." Yoo Sangah ne demek istediğimi anlamış gibi göründü ve ilk o cevap verdi.

"Bizzat söylüyorum. Canavar ortaya çıktıktan sonra koşmalısınız."

Yerden bir taş alıp tünele doğru fırlattım. Taş bir şeye çarptığında kıvılcım çıkardı ve yere düştü. Lee Hyunsung ve Jung Heewon anlamış gibi başlarını salladılar.

"Peki ya Dokja-ssi?"

"Ben Gilyoung ile başka bir yol bulacağım."

Grup üyelerim bana inanmadığı sürece bu yöntem kullanılamazdı. Kim sağduyuya aykırı hareket edip canavarlara doğru hücum ederek bir intihar saldırısına girişirdi ki? Geriye kalan tek şey onların kararlılığıydı.

[ Üçüncü ana senaryo etkinleştirildi. ]

Euljiro-3 tünelini kapatan bariyer ortadan kalktı.

"Koşun!"

Seslendiğim an üç kişi koşmaya başladı.

Grrr!

Kırmızı bölgede canavarlar yaratılmaya başladı. Bunlar ağırlıklı olarak 9. seviye yer sıçanlarıydı. Sonra orta saflar, 9. seviye ara tür olan 'groll'lar ile doldu.

Kuooooh!

Ayı şeklinde siyah yeleli bir canavar. Alınlarındaki keskin boynuzlar tehditkardı. Bir tanesiyle başa çıkmak nispeten kolaydı. Sorun sayılarıydı. Kalabalık kolonlar artık bir 'grup' olarak adlandırılmaya uygun değildi. O dalgaya çarparsak ölürdük.

Lee Hyunsung ilk groll ile karşılaştığı an bağırdım.

"Şimdi!"

İlk bulan Yoo Sangah oldu. Duvarda parıldayan yeşil karolar.

"Ah―!"

Aydınlanma anlıktı. Yoo Sangah'ın eli duvara değdiği an, parlak bir ışık yayıldı.

[ Yeşil Bölge 1/3 ]

Atik olan Jung Heewon hemen arkasındaki duvara dokundu.

[ Yeşil Bölge 2/3 ]

Ancak Lee Hyunsung zamanlamayı kaçırdı. Yer sıçanları Hyunsung'un kalkanına yapışmıştı.

"Hyunsung-ssi! Yakala!"

Lee Hyunsung, Yoo Sangah'ın ona fırlattığı 'ipi' yakaladı. İki kadının gücü sayesinde Lee Hyunsung havada süzülerek duvara ulaştı.

[ Yeşil Bölge 3/3 ]

Güzel.

Grrrrrrr!

Canavarlar onlara dik dik baktı ama yeşil bölgelere girdiklerinde artık saldıramıyorlardı.

"Dokja-ssi!"

Yoo Sangah bana seslendi ama arkama bakacak zaman yoktu. Lee Gilyoung sırtımda, çoktan koşmaya başlamıştım.

「 ...Üçüncü ana senaryoda, birkaç tane gizli yeşil bölge vardır. Bunlar belirli bir duvarda aktifleşir ve duvarın üzerindeki yeşil bölgeler senaryo başlayana kadar görünmez... düşünürseniz, 'oda' kavramını ortaya atanlar insanlardı. 」

Hayatta Kalma Yolları'nda Yoo Joonghyuk sayısız gerileme (regression) yaşamış ve Chungmuro'daki bazı gizli yeşil bölgeleri bulmuştu. 3 numaralı hattın peronunda bu tür iki yeşil bölge vardı.

Kiiiiit!

Peşimden gelen birkaç yer sıçanı uyluğumu ısırdı. Yüksek gücüm (strength) sayesinde darbe büyük değildi ama bu küçük şeyler birikebilirdi.

Kwack!

Lee Gilyoung sırtındaki yerinden küt bir silahla birkaç yer sıçanına vurdu. Ama sayıları çok fazlaydı. Üstelik groll'lar hızlıydı. Onlarca metre ötede, çocuk bana dehşet dolu gözlerle bakıyordu.

[ Yeşil Bölge 1/1 ]

Korkakçaydı ama bir an için kolay yolu seçmeye meylettim.

[ Hahahaha! Bu durum çok eğlenceli. O zaman dünkü gibi bir ceza olsun mu? ]

Bir dokkaebi konuştu ve ardından sistem mesajları geldi.

[ Bir senaryo cezası eklendi! ]
[ Mevcut bazı yeşil bölgeler devre dışı bırakılacak. ]

"H-Hayır! Uack, aaaaack!"

Chungmuro İstasyonu'nda çığlıklar yankılandı. En yakın çığlık çocuktan geldi.

Kwajijijik!

"Aaaaack!"

Yeşil bölge kaybolur kaybolmaz, çocuğun küçük bedeni yer sıçanları tarafından parçalandı. Çocuğun bedeninin zaman kazandırması sayesinde geçide doğru koşmayı başardım. Ancak kırık peron kapısının ötesinden gelen canavarlar yolu kapattı.

Lee Gilyoung'u arkama sakladım ve 'Kırılmayan İnanç'ı çektim. Saf Kılıç Kuvveti'nin (Purest Sword Force) bıçağı, gelen canavarları hızla geri itti. Ama sayılar hiç azalmıyordu. Gün doğumuna kadar bu canavarlarla savaşan Yoo Joonghyuk tam bir canavardı. Tüm jetonlarımı istatistiklere (stats) çevirsem bile bunun benim için mümkün olduğundan emin değildim.

O anda Lee Gilyoung konuştu.

"Hyung, biliyor musun."

"Şimdi konuşma. Meşgulüm."

"Beni burada bırakabilirsin."

"…Ne?"

"Gerçekten anlamıyorum. Neden bana, Hyunsung hyung'a ve noonalara yardım ediyorsun? Eğer yalnız olsaydın... daha iyi hayatta kalabilirdin."

Ölümünden hemen önce bu kadar sakin konuşabiliyordu. Belki de bu çocuğun zihni çoktan ölmüştü.

"Evet, haklısın." Başı kesilen bir yer sıçanı daha yere düştü. "Yalnız yaşamak, yalnız yemek ve yalnız hayatta kalmak rahat. Ama..."

Neden böyle davranıyordum? Biri sorsa tam olarak açıklayamazdım. Ama kesin olarak bir şey söyleyebilirdim.

"Böyle gelişen ve mahvolan bir roman biliyorum."

"Ha?"

Her seferinde bunu düşünüyordum ama ben bir başkarakter değildim. Bir kahraman ya da kurtarıcı olmayacaktım. Ama...

Lee Gilyoung'un gözleri titriyordu. Onu tekrar sırtıma aldım ve dedim ki:

"Sıkı tutun."

Lee Gilyoung'un ölmesine izin vermeyecektim. En azından bugün değil.